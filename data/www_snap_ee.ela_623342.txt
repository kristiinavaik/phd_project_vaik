Pentax annab teada, et paiskab peagi müüki uudse Pentax Optio W90 veekindla kompaktkaamera. Kui seni oli Optio W90 poelettidel mustas ning rohelises kuues, siis nüüd on seniste kõrvale oodata ka veidi särtsakamat tooni oranži mudelit. Kui välja arvata oranžilt küütlev harjatud pinnaga alumiiniumplaat, siis on tegemist sama heade omaduste ja funktsioonidega kaameraga nagu senised W90 aparaadid . Ka uus on veekindel kuni 6 meetrit, külmakindel kuni -10°C ja kukkumiskindel kuni 1,2 m. Sel on 12 MP CCD sensor, 2.7″ LCD ning 5x suumiga, fookuskauguste vahemikuga 28-140 mm (35 mm ekvivalendina) objektiiv. Lisaks veel HD video salvestamine ja otse loomulikult objektiivi ümber olevad kolm makrolampi. Kõik need ja kümned muud omadused teevad Pentax W90-st kaamera, mida paljud ülevaated nimetavad hetkel parimaks veekindlaks digikompaktiks maailmas. Oranži värvi Pentax Optio W90 kaamerat on Photopointi poodidesse oodata Juuli lõpus.