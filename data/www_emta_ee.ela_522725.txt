Seega saab mitteresidendist füüsiline isik Eestis maksustatavast tulust mahaarvamisi teha, kui tulumaksuseaduse §-s 28 3 märgitud tingimused on täidetud. Mitteresidendile ei saa siiski mahaarvamisi maksustatavast tulust teha väljamakse tegemisel tulumaksu kinnipidamisel, vaid kord kalendriaastas. Mitteresident, kelle puhul on täidetud tulumaksuseaduse §-s 28 3 märgitud tingimused, esitab ise residendist füüsilise isiku tuludeklaratsiooni kalendriaasta maksustatavate tulude kohta hiljemalt järgmise aasta 31. märtsiks. Tuludeklaratsiooni märgib ta Eestis maksustatud tulu ja sellelt Eestis kinnipeetud maksu, samuti välismaalt saadud tulu tema residendiriigi seaduste kohaselt, et oleks võimalik arvutada välja Eesti tuluosa suuruse (kas moodustab 75% kogu maailmast saadud maksustatavast tulust).