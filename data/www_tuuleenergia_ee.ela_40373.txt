Käib mõttevahetus tuuma- ja tuuleenergia projekti vahel valimise üle. Õigus on nii ühel kui ka teisel – elektrit on vaja, kuid ka tuumajaamast lähtuv oht on tohutu. Pakun lahendust, olles tuulejaamade poolt. Tuleb ehitada veetornid, kuhu vähese elektritarbimise ja energia ületootmise ajal pumbata vett, mida vajaduse korral kasutada hiljem tornist alla lastes elektrienergia tootmiseks. Arvan, et veetornide ehitamine ei tule kallim kui tuumajaam. Ohutus on aga garanteeritud. Ka strateegilises mõttes on hajali asuvad tuulejaamad raskemini hävitatavad kui tuumajaam. Majanduslikult aga – vanajumala tuul ei maksa (vähemalt seniajani) midagi. Tuumakütusega on aga probleeme: esiteks maksumus ja teiseks ladestamine.