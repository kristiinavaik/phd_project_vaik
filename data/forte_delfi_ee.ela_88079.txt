Tolmueemaldus on väga lihtne. Kõigepealt tuleb muretseda balloon suruõhku. Ise soovitaks valida sellise komplekti, kus õhusuunaja on metallist ning pealekeeratav, näiteks Green Cleani komplekt . Plastist suunajatoruga on tihti see häda, et siis on kaks kätt ballooniga hõivatud ning see tekitab liigset frustratsiooni. Asume aga puhastuse enda juurde. Suurimad kohad, kuhu tolm tekib, on ventilaatorite juures. Esiteks liigub sealt rohkem õhku läbi ning teiseks on staatilise elektri hulk suurem, mis meelitab tolmurullid ligi. Ehk siis protsessori ning videokaardi jahutus, toiteplokk ning kui on, lisaventilaatorid korpusel. Ventilaatoritega soovitan ettevaatlik olla ning võimalusel teise käega takistada ventilaatorite pöörlemist puhastuse ajal. Nimelt on enamus ventilaatoreid disainitud töötama vahemikus 500-2000 pööret minutis, suruõhuga võime aga vabalt sisse ajada rohkem. See jällegi ei mõju ventilaatori laagritele hästi ning võib need kergelt ära rikkuda. Selle tulemina teeb jahutus veel rohkem lärmi ning töötab vähemefektiivselt. Uut või vana arvutit saades on jahutus üldjuhul minimaalselt talutav. See tähendab, et komponendid saab kuidagi maha jahutada, aga vaiksed need ei ole. Seega esimene samm vaiksuse suunas oleks jahutuskomponendid ära vahetada