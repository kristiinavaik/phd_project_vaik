Juba mõnda aega jälgisin mõningate väljaannete kommentaariume, et see lugu koostada. Vaatasin Õhtulehe, Publik.ee ja maakonna ajalehtedest valisin Pärnu Postimehe, sest seal on eraldi ka rahva arvamuste ja lõbusate lugude tarvis eraldatud "Kirjanurk". "Kirjanurgas" hakkas silma lahe pealkiri "Sooja leiba, mõtelge!" ning kuna loole oli pandud enam kui 30. kommentaari, siis vaatasin et millest need kommentaarid pajatavad ja arvasin et saab ehk mõne hea ja maitseva leiba retsepti. Kui hakkasin kommentaaride sisu vaatama, siis tõusid suisa ihukarvad püsti, sest seal materdati hoopis kirjamees Hillar Kohvi ning üheks agaraks materdajaks keegi Mati. Jälgisin mängu edasi. Hakati tundma huvi, et kes see Mati on ning mees andis vihjeid et ta on Pärnus dirigent, muusikakirjutaja, pillimees ja õpetaja. Küsiti vastu, et kas tõesti Mati Põdra? Mati vastas, et noh mida sa nüüd siis teha kavatsed, kas mind tänaval tomatitega loopida? Keegi kommentaator küsis jälle, et kuidas selline homofoob küll Sütevakas hakkama saab? Tahtsin asja edasi vaadata, aga siis lõpetas toimetus selle teema kommenteerimise võimaluse ära ja kommentaarid kustutati. Kui Õhtulehe esilehel oli uudis "Võsalaulus" osalenud Tiia Padu surmast, vaatasin veebis antud kommentaare ning kohati oli nende sisu jälk ja jõle ning võrreldav selle Mati kommentaaridega Pärnu Postimehe veergudel.