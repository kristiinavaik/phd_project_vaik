Muudatusettepanekuga on 44-tonniseid autoronge lubatud kasutada riigisiseselt juhul, kui autorong koosneb vähemalt kolmeteljelisest veokist, kolme ja enama teljega haagisest või poolhaagisest. Ehkki Euroopa Nõukogu direktiiv (EL Nõukogu direktiiv 96/53/EÜ) määratleb kindlat tüüpi ühenduses liikuvatele maanteesõidukitele siseriiklikus ja rahvusvahelises liikluses lubatud maksimaalmõõtmed ning rahvusvahelises liikluses lubatud suurimaks tegelikuks täismassiks kuni 40 tonni, on liikmesriigil lubatud kasutada riigisisesel veol kasutavatel autorongidel suuremat tegelikku täismassi kui 40 tonni. Rahvusvahelises liikluses kasutatavatele autorongidele jääb ministri määrusega kehtestatud suurim tegelik täismassi endiselt kuni 40 tonni piiresse.