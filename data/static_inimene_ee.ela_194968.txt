Hingamispuudulikkus on seisund, mis tekib seetõttu, et gaasivahetus kopsudes on ebapiisav. Hingamispuudulikkuse korral on gaasivahetus kopsudes ebapiisav ning vere hapnikusisaldus langeb ja/või süsihappegaasi sisaldus tõuseb. Hingamispuudulikkus tekib erinevate haiguste tagajärjel ja võib olla äge või krooniline. Kopsudes toimub gaasivahetus sissehingatud õhu ja vere vahel , et varustada organismi hapnikuga ja viia välja süsihappegaasi. Hingamispuudulikkus tekib, kui normaalne gaasivahetus häirub. Äge hingamispuudulikkus kujuneb välja kiiresti, minutite või tundide jooksul ja on eluohtlik, krooniline hingamispuudulikkus tekib pikkamööda, päevade jooksul. Nende haiguste tagajärjel häirub kas hapniku transport kopsu, gaasivahetus kopsude ja vere vahel, hapniku transport kudedesse või süsihappegaasi väljumine kopsude kaudu. Selle tõttu hapniku hulk veres langeb ja süsihappegaasi hulk tõuseb, see põhjustab omakorda vere elektrolüütide ning happe-leelistasakaalu häirumise ning kõikide kudede ja elundite töö häirub.