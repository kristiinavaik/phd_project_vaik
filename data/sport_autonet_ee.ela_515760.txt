Tänak möödus Östbergist ja kerkis päeva lõpuks neljandaks Hooaja viimasel autoralli MM-etapil Hispaanias juhib laupäeva järel Sebastien Loeb (Citroen), kes edestab soomlast Jari-Matti Latvalat (Ford) 27 sekundiga. Ott Tänak kaotab Loebile 1.28,8 ja on neljas. 8. katse (45,97 km): Mads Östberg sõitis korra teelt välja ja leppis katsel alles üheksanda kohaga ja loovutas liidrikoha katse võitnud Loebile. Latvala kaotas Loebile 3,6, Hirvonen 12,0 ja Tänak neljandana 28,0 sekundit. Östberg jäi Loebist juba 1.06,2 kaugusele. 9. katse (14,2 km): Loeb võitis ka üheksanda katse ning suurendas edu Latvala (+2,4) ja Östbergi (+6,6) ees. Tänak kaotas Loebile 9,6 sekundit ja on kokkuvõttes kindlalt viiendas kohas kinni. 11. katse (45,97 km): Pikal kiiruskatsel näitas liidritest parimat aega Loeb, kellele Latvala kaotas 3,1 ja Tänak kolmandana 5,0 sekundit. Östberg jäi Loebist juba 27,1 sekundit ja pidi Hirvoneni endast mööda laskma.