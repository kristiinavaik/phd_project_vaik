Masinatega töötades võivad õnnetused juhtuda kui ei rakendata vajalikke ettevaatusabinõusid või avariipidur asub raskesti kättesaadavas kohas. Samuti suurendab ohtu see, kui töötajaid ei juhendata põhjalikult, kuidas pakkimisliine, tainasegajaid, miksereid tuleb kasutada. Ohtlikud on hooldamata masinad või tööriistad või kui neid kasutatakse valel otstarbel. Ettevaatlik tuleb olla ka masinaid ja seadmeid hooldades. Kukkuda ja komistada võib siis, kui põrand on koristamata ja maas vedeleb kasutatud või katkiseid pakendeid, kaubaaluseid, kokkurullimata voolikuid jms. Oht võib esineda eriti siis, kui põrandad või muud pinnad on libedad, näiteks maha läinud rasva tõttu, või ebatasased. Samuti on kukkumisoht suur platvormidel töötades või redelitel seistes, näiteks lisades maitseaineid suurtesse kateldesse.