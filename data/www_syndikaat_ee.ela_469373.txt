Sharm el-Sheikhist läksime me edasi Kairosse. See oli vaene ja kohutavalt räpane. Minu sõber ning mina olime imestunud, et selline vaene ja räpane paik võib olla Iisraeli, mis oli nii puhas, naaber. Nende araablaste seletus, kellega me nende vaesusest rääkisime, oli see, et nemad ise ei ole selles hädas mingilgi moel süüdi: nad ütlesid, et nad on ülemaailmse "imperialistide" ja "sionistide" vandenõu, mille eesmärgiks on hoida moslemeid vaeste ja allasurututena, ohvrid. Mina ei pidanud seda seletust veenvaks. Minu instinktid ütlesid mulle, et see oli kuidagi seotud Iisraeli ja Egiptuse erinevate kultuuridega. Ma tegin Kairos ühe vea. Meil ei olnud peaaegu üldse raha ja mul oli janu. Tänavamüüjatelt sai osta klaasi vett. See ei näinud välja puhas, aga ma jõin selle ära. Ma sain kohutava kõhulahtisuse. Läksin ühte hostelli, kus sai kahe dollari eest päevas rentida koha põrandal. Lebasin seal mitu päeva, nagu üks viletsusehunnik, ühes ülerahvastatud, haisvas ruumis, kus oli lisaks minule veel kümme kutti.