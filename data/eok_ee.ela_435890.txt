Murdmaasuusatamise hooaja avavõistlusel Düsseldorfi sprindirajal ei jõudnud meeste konkurentsis ükski Eesti võistleja veerandfinaali, olles sunnitud leppima kohtadega 30 seast tagapool. Vabatehnikasprindi 1.5 km pikkuse ringi läbis kiireimalt norralane Oystein Pettersen, kellel kulusus finišijoone ületamiseks 3.03,55. Teine oli sakslane Jozef Wenzl (+ 0,22) ja kolmas teine norralane Börre Näss (+1,39). Eestlastest sai Priit Narusk parimana 35. koha, kaotades Pettersenile 8,59 sekundit, temast vaid kümnendiku võrra aeglasem oli sel nädalal kõhuhädade käes vaevelnud Anti Saarepuu. Tema oli koha võrra Narurskist tagapool. Peeter Kümmel oli Pettersenist viletsam 10,87 sekundi jagu ning pika vigastuspausi järel uuelt lehelt alustav Erkki Jallai 12,86 sekundit.