Peipsi järv koosneb kolmest selgesti eristatavast osast. Põhjapoolne, kõige suurem ja sügavam (pindala 2611 ruutkilomeetrit, suurim sügavus 12,9 m, keskmine sügavus 8,3 m), on Peipsi järv kitsamas mõttes (mõnikord on nimetatud ka Suurjärveks ja Külmjärveks), lõunapoolse osa nimi on Puhkva järv (pindala 708 ruutkilomeetrit, suurim sügavus 5,3 m, keskmine sügavus 3,8 m), neid ühendav väin on Lämmijärv (ka Soejärv) (pindala 236 ruutkilomeetrit, suurim sügavus 15,3 m, keskmine sügavus 2,5 m). Järve kogupikkus on 143 km, laius 48,8 km. Kõige sügavam on järv Lämmijärve vagumuses, väga kitsal alal Mehikoorma sadama läheduses; L. P. Kullus on saanud seal sügavuseks 15,3 m, mõnedel andmetel olevat see piirkond isegi 17,6 m sügav. Lämmijärve põhjapiiri paigutavad hüdroloogid Uhtina nina - Piirissaare - Podborovje joonele, hüdrobioloogilised näitajad aga lubavad selle asetafa ka Varnja-rakopeli sirgele. Lämmijärve lõunapiiriks on joon Värska lahe läänekalda ja Mteśi vahel. Peipsi tervikuna ei ole kuigi saarterikas. T. Eipre andmeil on terves Peipsis 29 saart kogupinnaga 25,8 ruutkilomeetrit, lisaks on Veliikija deltas ligi 40 pisikest saart. Neist leidub Lämmijärves 12 saart, mille hulgas suurim on Piirissaar (7,5 ruutkilomeetrit), 15 saart Pihkva järves, neist on suurimad Kolpino ja kõrgekaldaline Kamenka. Peipsi järves (Suurjärves) leidub vaid kaks saart, need on Raskopeli lahes asuvad Karusaar ja Jänesesaar.