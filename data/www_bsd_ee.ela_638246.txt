Esimene CDROM (ja üldine internetis levitatav) versioon oli FreeBSD 1.0, mis lasti välja 1993. aasta detsembris. See põhines 4.3BSD-Lite (``Net/2'') lindil U.C. Berkeleyst, koos mitmete muude komponentidega 386BSD ja Free Software Foundationi projektidest. Esimest versiooni saatis esimese väljaande kohta üsna hea edu ja tema järglaseks sai äärmiselt edukas FreeBSD 1.1 väljaanne 1994. aasta märtsis. Umbes sellel ajal moodustusid silmapiirile üsna ootamatud tormipilved, kui Novell ja U.C. Berkeley lahendasid oma pikaajalise kohtuprotsessi Berkeley Net/2 lindi seaduslikkuse üle. Selle protsessi üheks tingimuseks oli U.C. Berkely mööndus, et suur osa Net/2 koodist on ``piiratud'' kood ja kuulub Novellile, kes on selle omakorda omandanud AT&T käest. Vastutasuks andis Novell 4.4BSD-Lite'ile ``õnnistuse'' ja lubaduse, et kui 4.4BSD-Lite välja tuleb, saab ta olema ilma litsentsipiiranguteta ja kõigil Net/2 kasutajatel soovitatakse tungivalt sellele üle minna.