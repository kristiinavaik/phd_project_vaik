Tööturuteenuste ja –toetuste seaduse § 12 sätestab sobiva töö mõiste. Sobiv töö vastab töötu haridusele, erialasele ja varasemale töökogemusele, ei ole talle tervislikult vastunäidustatud ning ühistranspordiga ei kulu sõiduks elu- ja töökoha vahel üle kahe tunni päevas ega 15% kuupalgast. Sobiv töö tuleb vastu võtta, muidu kaotab töötu saadava rahalise toetuse. Esimese 20 nädala vältel alates töötuna arvele võtmisest loetakse sobivaks tööks tööd, mis vastab töötu haridusele, erialale ning kogemustele ning mille eest pakutav töötasu on vähemalt 60% inimese senisest töötasust, kuid mitte alla kahe Vabariigi Valitsuse kehtestatud töötasu alammäära. Kui töötuna arvele võtmisest on möödunud rohkem, kui 20 nädalat , loetakse sobivaks ka tähtajalist tööd, mis ei pea enam vastama inimese haridusele, erialale ega kogemustele.