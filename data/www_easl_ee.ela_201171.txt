Ära märgiti ka maadlejat Ahto Raskat, kes tuli üliõpilaste maailmameistrivõistlustel neljandaks; sulgpallureid Kai-Riin Salustet, Piret Hamerit, Helen Reinot ning Vahur Lukinit, kes Euroopa kõrgkoolide meistrivõistlustel võitsid hulgaliselt medaleid; rannavolle tudengite maailmameistrivõistlustel esikaheksasse jõudnud Jaanus Nõmmsalu ning Sten Esnat. Tublid olid ka judokad Sergei Marmeljuk ja Renee Õismaa, kes olid MM-il seitsmendad. Kokku võistlesid Eesti tudengid maailmameistrivõistlustel seitsmel erineval spordialal. Uus üliõpilasspordiaasta algab kohe taliuniversiaadiga Innsbruckis ja kulmineerub augustis suveuniversiaadiga Izmiris.