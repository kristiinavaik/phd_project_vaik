Põhimõtteliselt on aga kogu eelneva jama sisuks see, et suhteliselt värsked uudised kannavad meieni infot, mille kohaselt venemaa president Dmitri Medvedev ütles täna oma esimeses Föderaalkogule (parlamendi mõlemale kojale) peetud aastakõnes, et 2008. aastal maailma endasse haaranud finantskriisis on süüdi Ameerika Ühendriikide poliitika. Medvedevi sõnul ei pidanud ühendriigid oma tegevuses piisavalt piiri, tekitasid suure rahamulli ning selle lõhkedes vedasid endaga kuristikku kogu maailma finantsturud. Vene president märkis samuti, et üleilmaline finantskriis algas küll kui kohalik probleem, kuid levis seejärel nakkusena üle terve maailma. Just seetõttu peaks maailma üldsus looma mehhanismid, mis blokeeriksid mõnede riikide ohtlikud ja egoistlikud otsused, märkis Medvedev. Samas märkis riigipea, et Venemaa on hästi finantskriisiks valmistunud ning suutis piiratud ajaga ette valmistada terve kriisivastaste abinõude paketi. Nüüd tuleb need vaid õigelt realiseerida, rõhutas Medvedev. Lisaks teatas Medvedev on pöördumises Föderaalnõukogule, et kriis on veel kaugel lõpust ning see pole veel põhjuseks, et riigistada majandust. „Me ületame üleilmse majanduskriisi tagajärjed ja väljume sellest veel tugevamatena,“ lisas president.