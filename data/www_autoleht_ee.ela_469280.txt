Valmis universaalkerega Ibiza Genfi autonäituse uudiste sekka kuulub ka Seat Ibiza ST. Ibiza ST 4,23m kere on 18 cm võrra pikem kui vastavail luukpäradel. Pakiruum mahutab 430 liitrit, seega umbes 140 liitrit enam. Pakke saab laadida muidugi rohkemgi veel, kui tagumised istmed eraldi kokku klappida. Autole pakutakse kuut mootorit, nende hulka kuuluvad uued 1,2liitrise töömahuga TDI ja TSI, mis on eriti säästlikud. Mootorite võimsus jääb 70 ja 105 hj vahemikku. Loomulikult saab autole tellida kuuekäigulise kahe siduriga käigukasti. Varustusest olenevalt jagunevad Ibiza-universaalid kolmele tasandile: Reference, Style ja Sport.