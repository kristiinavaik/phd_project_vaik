8. detsember 2011 Eesti Posti nõukogu kuulutas välja konkursi juhatuse esimehe kohale Posti- ja logistikaettevõtte nõukogu kuulutas välja konkursi juhatuse esimehe ametikohale, kandidaatide avaldusi oodatakse 15. jaanuarini 2012 (k.a). Ettevõtte nõukogu soovib Eesti Posti juhatuse esimehe kandidaadilt rahvusvahelist juhtimiskogemust. Kandidaadil peab olema vähemalt kolmeaastane keskmise või suurettevõtte juhtimiskogemus ning kasuks tuleb töökogemus rahvusvahelises ettevõttes. Kanditaat peab esitama lisaks CV-le nägemuse Eesti Posti lähiaastate strateegilistest suundadest. Eesti Posti nõukogu rahuldas novembri lõpus juhatuse esimees Ahti Kallaste lahkumisavalduse. Kallaste lahkub ettevõttest alates 1. märtsist 2012 ning asub tööle oma perekonnale kuuluvas meditsiinifirmas.