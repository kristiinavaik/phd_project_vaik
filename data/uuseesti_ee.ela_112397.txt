NATO kohtumine keskendub täna Venemaale ja Afganistanile 23. aprill 2010 Tallinnas jätkub täna NATO välisministrite mitteametlik kohtumine, mis keskendub teisel päeval NATO-Vene suhetele ning toimub Afganistani rahvusvahelistesse julgeoleku abijõududesse panustavate riikide välisministrite kohtumine. NATO välisministrid otsustasid eile hilisõhtul anda Bosnia ja Hertsegoviinale liikmelisuse tegevuskava, samuti kinnitasid välisministrid veelkord vajadust rajada NATO raketikaitse-süsteem, vahendasid ERRi teleuudised. Kuigi välisministrid Tallinnas muid otsuseid vastu ei võta, hindas välisministeeriumi poliitika asekantsler Harri Tiido juba Tallinna kohtumise esimest päeva väga produktiivseks.