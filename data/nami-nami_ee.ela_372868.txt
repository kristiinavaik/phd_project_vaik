Haki kooritud ingverijuur ja küüslauk peenelt. Kuumuta potis õli, lisa ingver ja küüslauk ja prae tasasel tulel paar minutit, kuni need muutuvad aromaatseks. Samal ajal lõika kanafilee õhukesteks viiludeks ja seejärel ribadeks. Lisa potti ja kuumuta, kuni kanatükid on kõik heledaks muutunud. Ära pruunista! Maitsesta vähese sojakastmega, lisa kuum kanapuljong, maisikonserv ja vähese külma veega segatud maisitärklis. Kuumuta keemiseni, suppi pidevalt segades. Keeda tasasel tulel 7-8 minutit. Klopi munavalged sidrunimahlaga lahti, siis nirista aeglaselt supi peale, suppi pidevalt kahvli või söögipulkadega segades, et munavalge klompi ei jääks. Tõsta supp seejärel kohe tulelt ja ära enam keeda! Maitsesta vajadusel veel sojakastmega, serveerimisel puista peale hakitud talisibulat.