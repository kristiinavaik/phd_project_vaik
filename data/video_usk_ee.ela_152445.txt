Narnia lood, eriti “Lõvi, nõid ja riidekapp” on C.S. Lewise kirjutanud sihilikult piibliloole mõeldes – Aslani suremine patuse reeturi eest, kivist käsulauad. Siinkohal tuleks aga mainida, et “Lõvi, nõid ja riidekapp” on juba Narnia lugude 2.osa. Esimene osa on “Imetegeija õepoeg” (eesti keeles ilmunud raamatuna, ent filmina ei ole seda vändatud), kus selgitatakse Narnia sündi, samuti hea ja kurja sündi ning ka seal on selged paralleelid piibliga. Mis puutub aga nt. Tolkieni “Sõrmuste Isandasse”, siis sellel ei ole küll olemas selgeid paralleele piiblilugudega, ent võitlus hea ja kurja vahel ning peategelaste aated kallutavad lugeja-vaataja tahtmatult hea poolele. Ses mõttes on see kristliku alatooniga raamat. Maagia on olemas aga kõikides nendes raamatuseerias – nii Narnia lugudes (kus on kõiksugu võluesemed ja nii hea kui ka kurja maagiat), Sõrmuste Isandas. Maagia kui selline aga minu meelest ei ole üheski nendest lugudest peategelane – pealiin on võitlus hea ja kurja vahel. Need on lood, kus headuse võidukäik on selgelt esile toodud. Need on aatelised lood. Vähemalt minu jaoks.