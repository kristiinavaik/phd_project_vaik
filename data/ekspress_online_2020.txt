Nüüd on šeigi valdused sattunud aga ühe ülemkohtus peetava vaidluse keskmesse, mis on tõmmanud kogu tema tegevusele ja tema huvidele Ühendriikides suure avaliku tähelepanu. Näiteks selle aasta alguses selgus kohtuprotsessil, et ÜAE president oli oma Windsori lähedal asuva 18. sajandi mõisa veepaagid täitnud ekstra selle jaoks Prantsusmaa algallikast kohale veetud Eviani mineraalveega. Neid ja teisigi šeigi elulaadi värvikaid detaile on samas varjutanud ütlused, nagu oleks Khalifa, kes alles eelmisel aastal uuesti AÜE presidendiks valiti, 2014. aastal saadud insuldi tõttu “vaimselt teovõimetuks” jäänud - väide, mida tema advokaadid on siiski eitanud.