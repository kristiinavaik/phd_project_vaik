Valdkonda reguleerib sotsiaalministri 6. mai 2002. a määrus nr 76 "Tervishoiuteenuste osutamist tõendavate dokumentide loetelu ja vormid ning tervishoiuteenuste dokumenteerimise kord", mis on avaldatud RTL 2002, 59, 891. Määrus jõustub 1. jaanuaril 2003. a. Nimetatud määruse § 1 lõike 4 kohaselt dokumendid võib vormistada ainult elektrooniliselt, kui on tagatud käesoleva määrusega kehtestatud vormistamise, edastamise, säilitamise ja autentimise nõuete täitmine ning andmete ja muu teabe säilimine muutumatuna nende sisestamise kuupäeva seisuga . Käesoleval aastal reguleerib küsimusi sotsiaalministri 22. jaanuari 1998. a määrus nr 8 "Tervisekaardi ja saatekirja kehtestamine" (RTL 1998,58/59,262) , kus punkt 2 sätestab järmist: Ambulatoorset arstiabi andvatel tervishoiuasutustel ja perearstidel kasutada tervisekaarti nii laste kui täiskasvanute kohta vormistatava dokumendina, mida peetakse paber- ja/või elektroonilisel kandjal. Elektroonilisel kandjal peetava tervisekaardi kasutamise programm peab tagama andmete säilimise muutumatuna nende sisestamise kuupäeva seisuga.