"Eelmisel nädalal toimus Neste algatusel kuus hindade langetamist, mis olid tingitud konkurentsist mootorikütuste jaemüügiturul," ütles Neste Eesti peadirektor Ivar Kohv. "Küsimus on automaat- ja teenindusjaamade vahelistes hinnaerinevustes - euro kasutuselevõtt on aastatega väljakujunenud hinnapildi mõnevõrra segi löönud ja sellest tulenev pidev kütusehindade muutumine võib kesta veel mitu nädalat," lisas Kohv. Keskmine juurdehindlus kütuste jaemüügis on 6 senti liitri kohta, seega mootorikütuste jaehind on jõudnud kriitilise piirini, millest edasi toimuks kauplemine kahjudega.