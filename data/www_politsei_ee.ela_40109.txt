Politsei otsib oktoobris Tartus kodust lahkunud ja seejärel teadmata kadunuks jäänud Ago Reinkubjast. Viimati nähti 1943. aastal sündinud meest oktoobris tema kodus, tema täpsem kodust lahkumise aeg on teadmata. Ago Reinkubjas on 185 cm pikk, tal on hallisegused tumedad juuksed ja pruunid silmad. Kõigil, kel on informatsiooni Ago Reinkubjase võimalikust asukohast või omavad muud teavet, mis võiks viia tema leidmiseni, palutakse sellest teada anda Tartu politseile telefoninumbril 7 308 745 või politsei lühinumbril 110.