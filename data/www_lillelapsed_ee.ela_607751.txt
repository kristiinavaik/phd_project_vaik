Soovitatav oleks eelnevalt suhelda ka rühma õpetajaga. Rääkige õpetajale oma kodustest tavadest ja sellest, mida last kasvatades oluliseks peate. Andke meile teada omapoolsetest ootustest-lootustest. Esimesed päevad lasteaias koos lapsega on väga tähtsad. Vanem viibib lapsega lasteaias mõned tunnid. Paari-kolme päeva pärast võiks laps mõneks tunniks üksi lasteaeda jääda. Vanema pikemaajalisem osalemine lasteaia päevakavas võib lapse kohanemisprotsessi venitada. Last üksi lasteaeda jättes ärge liialt muretsege. Lapse nutt aitab tal pingest vabaneda. Reeglina rahunevad lapsed pärast vanemast lahkumist üsna ruttu. Kui laps tuleb edukalt toime päeva esimese poolega, saab ta jääda lõunaks magama ning edasi juba ka pikaks päevaks lasteaeda. Hommikul last tuues ja õhtul talle järele tulles varuge aega. Ema-isa närvilisus ja kiirustamine mõjub ka lapsele halvasti.