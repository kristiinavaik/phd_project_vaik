Meelde jäid veel eredamalt üks kruusatõus lahtise killustikuga, mida võttes nutu- ja mädamunamaik suhu tuli. Raja teise poole kilomeetrid venisid ikka kuidagi eriti pikalt. Esimene 30 km läks minu mäletamise järgi 1,5 h, siis teisele poolele u 2 h ja 12 min. Kinahmi otsast vaadet eriti nautida ei jõudnud, sest alanud vihm ja udu muutis silmapiiri väga lähedaseks ja halliks. Viimase tõusu algusse oli tekkinud nimesilt El Grande, mis andis märku, et tegemist millegi tõsisega. Aga tõus oli üllatavalt hästi sõidetav, ainult pehme jalg (midugi ka tõusunurk) talitses hoogu. Kuna tõus oli kõvasti muudetud, siis eelmise aasta kogemusele toetuses ootasin kogu aeg midagi eriti tõsist ehk jalutuskäiku mäe otsa – aga ühel hetkel hakkas paistma suusatõstuk ja avaneski Tahkomäe laskumine – tuli kõik kuidagi ootamatult ja isegi “kergelt” kätte.