Lip Bumper (ingl.k otsetõlkes = "huule kaitseraud") on suust eemaldatav aparaat, mis sisuliselt kujutab endast kaart, mille eesosas asub plastikust ülekandepind, millele toimivad huulelihased. See aparaat kasutab huulelihastelt tulevat jõudu, mis avaldab distaalset survet alumistele esimestele molaaridele hoidmaks ankurdust. Plastikust eesosa kindlustab vajaliku pinna, mille kaudu kantakse huulelt tulev surve kaare kaudu üle molaaridele, samal ajal takistades põskede ja huulte survet hammastele. Lip Bumperi abil saab säilitada alumiste molaaride püstist asendit, kui eelnevalt on eemaldatud hammaskaarest mõni jäävhammas või on varakult kaotatud piimamolaarid või arenguliselt puudub premolaar(tavaliselt alumine viies(-ndad) hambad), sest molaarid kalduvad sellisel juhul ettepoole(mesiaalsele).