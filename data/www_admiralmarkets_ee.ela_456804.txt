Euro karud võivad täna ehk veidi armu anda, kuna majanduskalender ei ole eurotsooni uudistest just väga tihe. Tugeva jälje jättis eurole eilne Saksamaa Ifo ärikliimaindeks, mis langes ootustest rohkem ning näitab, et Saksamaa ettevõtted on pessimistlikud tulevase äritegevuse jätkusuutlikuse koha pealt. Samas tõusid ka Saksamaa impordihinnad maiga võrreldes 1,5%, ökonomistide oodatud märksa väiksema 1,0% asemel. Sellistes tingimustes on Euroopa Keskpangal jätkuvalt väga raske intresse langetada, et jahtuvad majandust turgutada ning ei lase ka tõusvaid hindu väga lihtsalt ohjeldada. Viimase EKP intressiotsuse järel teatas keskpanga president Trichet, et edasist intressipoliitika suunda tal ei ole. See jätab praegu palju otsi lahti ning kauplejad võivad vaid omad järeldused teha, mis edasi saab. Sellest paljuski ka euro viimaste kuude liikumised üsna stabiilses kauplemisvahemikus.