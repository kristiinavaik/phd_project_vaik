Eelnõus käsitletakse arseeni, kaadmiumi, elavhõbeda, nikli ja polütsükliliste aromaatsete süsivesinike sisaldust välisõhus; teatud värvides ja lakkides. Eelnõus sätestatakse ka kasvuhoonegaaside saastekvootidega kauplemise süsteemi rajamist vastavalt Kyoto protokollile. Samuti täpsustatakse nõudeid, mis sätestavad bensiini ja diislikütuse kvaliteeti; biokütuste ja muude taastuvkütuste kasutamise edandamist transpordisektoris ja osoonikihti kahandavate ainete vähendamist. Seaduseelnõuga kehtestatavad piirangud on mõeldud selleks, et tagada keskkonnasõbralikumate toodete kasutamine. See omakorda võimaldab säästa elanikkonda kasvavast välisõhu saastest. Osoonikihti kahandavaid aineid sisaldavate seadmetega tegeleva isiku registreering ning pädevusnõuete täitmine kõrvaldab tööjõuturult sellised teenuste pakkujad, kelle tegevuse tagajärjel on võimalik osoonikihti kahandavate ainete ja fluoreeritud kasvuhoonegaaside sattumine välisõhku. Aruandluse kehtestamisega paraneb ülevaade osoonikihti kahandavate ainete ja fluoreeritud kasvuhoonegaaside kasutamisest Eestis, mis võimaldab tõhustada järelevalvet ning esitada vajalikke aruandeid ka Euroopa Komisjonile.