Kui suvel on mitmekesine toit kergelt kättesaadav, siis talveks tuleb samuti varuda mitmekesine toidutagavara. Leivakuivikud ja leivajahu. Igasugu supimaterjal- kaerahelbed, jahu, tangud, kruubid. Sarvekesed, nuudlid, herned, oad, odrajahu, püülijahu sõre soustiks. Rasvained- searasv ja taimeõli, suitsuliha, sealihakonservid, kalakonservid... Hapukapsast 10 kg mehe peale talveks. Suhkrut kilo kuus, soola, pipart, sibulaid, küüslauku, kohvi, teed. Kartuleid ja juurvilja hoida punkris nari all põrandasse kaevatud süvendis. Väga hea toiduvaru blokaadipäevadeks on hästi puhastatud, kuivatatud ja tuulatud nisu- ja rukkiterad. Need purustatakse käsi-kohviveskis vastavalt vajadusele või pestakse leiges vees, leotatakse ja keedetakse pehmeks, tambitakse vedelaks pudruks lisades soola ja rasvainet.See toit asendab ka leiba. Olen seda ise kasutanud mitmel talvel kui muu toit oli lõpul. Eelmainitud konteinerites säilivad viljaterad mitu aastat.Talvevaruna peab olema rohkus ka 3 l mett ja mõned liitrid viina.